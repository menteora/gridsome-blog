---
title: A proposito del time to market
date: 2019-11-04
lang: it
author: gabrieletassoni
published: true
tags: ['Best Practice', 'Programming', 'Better Programming', 'Time to Market', 'La Domanda', 'Non Perdiamoci', 'KISS', 'DRY', 'Pragmatic']
series: false
cover_image: ./images/time-to-market.png
canonical_url: false
description: Continuare a crescere, ma senza impazzire e fallire ogni consegna.
---
# A proposito del Time to market

Pare incredibile, ma in _vent'anni_ di esperienza sul campo, in diversi mercati, uno dei problemi che più spesso mi è capitato di affrontare nei team di sviluppo di cui ho fatto parte è la gestione del tempo. Ovviamente, framework come **SCRUM** tendono ad aumentare il throughput obbligandoci a una maggiore focalizzazione, **pragmaticità** e **pianificazione** a breve termine e qundi ad arrivare a un time to market più veloce, *predicibile* e quindi **remunerativo**, ovviamente, tutto questo è vero se viene fatto bene (tutti insieme: e cerchiamolo 'sto margine, diamine). 
Anche in progetti in solitaria, R&D e tutta una serie di situazioni operative in cui non sempre ha senso strutturare un perfetto approccio SCRUM, ci viene in soccorso il pragmatismo, l'*empirismo*, ma proprio quello base base, barebones, insomma, come diceva mia nonna, "il sale in zucca", dai, un po' ce l'abbiamo tutti e non serve solo a destreggiarci sui motori di ricerca per trovare il porno migliore in rete.

La prima domanda che dobbiamo porci, quando affrontiamo qualsiasi task, deve essere sempre: "Può essere fatto più velocemente?", *cercate*, **studiate**, datevi il tempo per farlo e non nel senso indefinito che sembra avere questa frase, ma veramente: ***fissate una quantità di tempo per rispondere alla domanda***, senza svaccare, ma fatelo e poi, questo know how, strutturatelo dentro a un componente (libreria, gem, pip, etc.) **self contained**, che riuserete sicuramente molto spesso.

L'osservazione in tanti anni di lavoro mi ha portato a identificare due metodi (e due problemi, vè che dualismo): 

 1. quelli che, dato un progetto, uno sviluppo, piccolo o grande, partono a sprone battuto, senza chiedersi nulla.
 2. chi si pone **LA DOMANDA** (precedente, ndr), ma non fissando un tempo.

**Entrambi svaccano, uno perchè si trova con una soluzione non modulare, l'altro perchè è ancora lì che cerca la perfezione.** *Non siate perfetti, ma pragmatici e fatevi aiutare dalle risorse esistenti integrabili nel vostro progetto, potreste imparare tantissimo.*

Teniamolo sempre a mente, specialmente se sviluppate soluzioni custom: **non perdiamoci**. In ogni progetto personalizzato sbatterete sicuramente contro tecnologie che non conoscete, fissate un tempo preciso, che con l'esperienza saprete valutare sempre meglio e poi prendetevi *quel* tempo per cercare: [github](https://github.com/), [gitlab](https://about.gitlab.com/), [stackoverflow](https://stackoverflow.com/), sono piattaforme amiche e ogni volta che dovete fare qualcosa di nuovo. Chiedetevi se non sia già stato fatto prima, **strutturatelo in voi stessi questo approccio, fatela vostra LA DOMANDA** e fatevi un favore, non partite a sviluppare a testa bassa reinventando la ruota, so che lo facciamo tutti, è un istinto primordiale, un po' come per i lemmings, ma frenate la voglia di buttarvi dal dirupo e guardatevi intorno, dandovi un *tempo preciso* per farlo e vedrete che dopo potrete lanciarvi dal dirupo con più consapevolezza, magari quel paracadute trovato nella scuola di volo nel dirupo a fianco, renderà il vostro atterraggio meno faticoso, doloroso e **splatter**. E lo sappiamo da sempre, un software splatter è come un zombie: **fa davvero paura**, specialmente quando tocca riesumarlo e *rimetterci le mani*.

Ora, oltre che aver raggiunto un time to market più predicibile, avete anche un approccio più sano allo sviluppo, tutto però a una condizione: l'applicazione del**LA DOMANDA** e del **tempo fissato** deve diventare un mantra che scatta in automatico. Appena vi viene chiesto se sapete fare una cosa, non importa quanto piccola, anche il binomio Domanda&Effort è una [best practice](https://dinamicamente.org/it/blog/a-proposito-delle-best-practice/) propedeutica allo sviluppo di applicazioni di qualità.

Stay KISS&DRY