---
title: A proposito delle Best Practice
date: 2019-10-07
lang: it
author: gabrieletassoni
published: true
tags: ['Best Practice', 'Programming', 'Better Programming', 'Happiness', 'KISS', 'DRY', 'Pragmatic']
series: false
cover_image: ./images/best-practices.jpg
canonical_url: false
description: Un excursus sul perchè dell'adozione di best practice
---
## Ma a cosa servono le Best Practice?

Se ne sente parlare sempre più spesso, in ogni campo: da quello informatico all'ingegneria in ogni suo aspetto, spesso a **sproposito** e spesso **perdendo la mira** durante i processi per cui si adottano le fantomatiche Best Practice.

Il punto fondamentale, da tenere sempre presente è che una _pratica_, per essere **Best Practice**, deve essere ***ragionevole*** (e piano piano allenerete il senso di praticità che vi permetterà di esercitare il giusto discernimento), deve essere abbastanza generale da poter essere applicata ad ampio spettro, in tanti ambiti, ma abbastanza piccola e contenuta, da poter essere gestita senza troppo sforzo, nemmeno immaginativo; l'obiettivo di **lavorare agilmente** è ovviamente quello di non farsi male, un po' come le _āsana_ nello yoga: pratiche ben definte, che portano miglioramenti visibili e in tempi misurabili, quindi visualizzabili nella loro interezza e facili da applicare ripetutamente e il più possibile in ogni fase di gestione di un progetto: dall'analisi dei requisiti allo sviluppo dell'applicazione stessa.

La maggior parte dei miei post saranno quindi su questo argomento, che mi ha sempre appassionato, da bravo ingegnere **pigro** (come ogni buon ingegnere *dovrebbe* [essere](https://blog.codinghorror.com/how-to-become-a-better-programmer-by-not-programming/) ;-), ma **esperto** (come ogni bravo ingegnere ***DEVE*** essere). Sviluppare sempre meglio richiede certamente sforzo, visione e dedizione, mirate ad elevarsi costantemente e ad alzare l'astrazione della pratica passando dal "_come faccio a farlo?_" al "_cosa voglio fare?_", fino a raggiungere l'obiettivo finale: il _Kaivalya_ del "**No Code Programming**" (si, sto cercando di rendermi inutile e lo faccio pure scientemente! Pensa te che genio). Ah! A scanso di equivoci, lo scrivo subito, programmare bene non significa minimamente saper usare bene una IDE di programmazione piuttosto che un'altra a cui affidarsi in maniera acritica, anzi, non ha nemmeno il significato di usare tool no code nel senso di IDE sempre più potenti: sono proprio i linguaggi e le metodologie che si scelgono, i framework e il modo di approcciarsi allo sviluppo che devono puntare alla scrittura di sempre meno codice, più ci avvicianiamo al **No Code**, più le IDE non devono servire, sono solo un inelegante modo di gestire cose progettate in maniera troppo complessa e con poca modularità (o semplicemente molto giovani, quindi poco strutturate).

Nei prossimi post vedremo insieme il fantastico mondo della meta-programmazione e progettazione, in cui farò largo uso di concetti basilari come: _Approccio Pragmatico_, _KISS&DRY_, _Data Driven Interaction_, _Self Containment (aggiungo Through Meta programming)_ e tutte le **Best Practice** che in un modo o nell'altro hanno provato sul campo la loro forza permettendo di consegnare ***software migliore in meno tempo*** (ovviamente, se sai cosa stai facendo... ok! sembra il classico lancio pubblicitario tipo "La potenza è nulla senza controllo", però, se ci pensate bene, è proprio così).

Per questo vi dico, ricordate la faccina qui sopra, sorride, alla fine di ogni sessione di sviluppo o progettazione dovrete tutti avere quella stessa espressione vacua ed estatica, sapendo di aver prodotto il miglior codice fino a quel momento. :-D

Stay KISS&DRY
